今宵酒醒何处？杨柳岸，晓风残月。

执手相看泪眼，竟无语凝噎。
念去去,千里烟波，暮霭沉沉楚天阔。《雨霖铃·寒蝉凄切》

烟柳画桥，风帘翠幕，参差十万人家。
云树绕堤沙，怒涛卷霜雪，天堑无涯。《望海潮·东南形胜》

渐霜风凄紧，关河冷落，残照当楼。
唯有长江水，无语东流。 《八声甘州·对潇潇暮雨洒江天》

才子词人，自是白衣卿相。
青春都一饷。
忍把浮名，换了浅斟低唱！《鹤冲天·黄金榜上》

望处雨收云断，凭阑悄悄，目送秋光。
水风轻，蘋花渐老，月露冷、梧叶飘黄。

故人何在，烟水茫茫。
断鸿声里，立尽斜阳。

文期酒会，几孤风月，屡变星霜。
海阔山遥，未知何处是潇湘！《玉蝴蝶·望处雨收云断》

系我一生心，负你千行泪。《忆帝京·薄衾小枕凉天气》

直恐好风光，尽随伊归去。
一日不思量，也攒眉千度。《昼夜乐·洞房记得初相遇》

一望关河萧索，千里清秋，忍凝眸？
断雁无凭，冉冉飞下汀洲，思悠悠。
惹起平生心事，一场消黯，永日无言，却下层楼。《曲玉管·陇首云飞》

乍露冷风清庭户，爽天如水，玉钩遥挂。
极目处、微云暗度，耿耿银河高泻。《二郎神·炎光谢》

露花倒影，烟芜蘸碧，灵沼波暖。
霁色荣光，望中似睹，蓬莱清浅。《破阵乐·露花倒影》

凄然，望江关，飞云黯淡夕阳间。
对闲窗畔，停灯向晓，抱影无眠。

狎兴生疏,酒徒萧索,不似去年时。《少年游》




【2】家会伤人



